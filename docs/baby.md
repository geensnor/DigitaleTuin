---
title: Baby handboek
permalink: /baby-handboek/
---

> Je krijgt een kind. Voorbereid en gestructureerd als je bent ga je deze uitdaging planmatig aan. Een voorbereid mens kan immers de wereld aan. Stap 1, wat is er allemaal nodig. Enthousiast start je de browser.

De redactie van Geensnor snapt deze primaire reactie maar al te goed. Immers zijn wij ervaringsdeskundigen. Door schade en schande wijs geworden uiteraard. Geensnor steekt ook hier de helpende hand uit en presenteert het **grote Geensnor baby handboek.**

# Geensnor Baby Handboek

## Wat moet ik regelen?

Je krijgt een kind, en je moet dingen regelen. Formaliteiten maar wel handig om zsm te doen.

|Wat|Waarom en hoe|
|---|-------------|
|Naam|Zonder naam is het lastig in het leven. Daarom moeten babies een naam. Zoek een leuke naam uit en voer een paar basale checks uit. Google en Wiki de naam en kijk of er niet toevallig een bekende dictator met dezelfde naam is. Schrijf de naam eens op, incl voorletters en controleer op ongelukkige constructies zoals K. Bouter. Haal hem eens door een rijmwoordenboek. Verder is de redactie heel liberaal en zoek je het allemaal maar uit.|
|Kaartjes|Wil je standaard online kaartjes, dan kan dit worden uitgesteld. Wil je kaartjes laten ontwerpen, begin daar dan vroeg mee. Een ontwerper heeft tijd nodig.|
|Adressen voor kaartjes|Waar woont die ene gekke achteroom eigenlijk die we ook een kaartje willen sturen? Voorkom last minute gezeik met adressen en zoek dat lekker ruim van te voren uit. Heb je ook mooi tijd om de adressen gewoon te printen op stickervellen.|
|Erkennen en aangeven||
|Opvang||

## Wat moet ik hebben? (Eenmalig)

|Wat|Noodzakelijk?|Suggesties|
|---|-------------|----------|
|Speen| Optioneel| Hele goede ervaringen met Soothies van Philips. Ze zien er niet uit, maar de baby hapt als een malle. Top ding. Als ze wat ouder zijn hebben we ook goede ervaringen met de natuurrubberen hivea's. |
|Flessen| Ja | Philips advent flessen zijn prima en overal te koop. Dat is handig. |
|Wandelwagen| Ja ||
|Maxi cosi| Ja||
|Ledikant| Ja||
|Nestje| Optioneel||
|Hydrofielen x10|Ja||
|Luieremmer|Ja||
|Commode|Ja||
|Verschoonkussen|Ja||
|Babyfoon|Optioneel|Wil je er niet veel aan uitgeven, koop dan de babyfoon van de Ikea voor 25 euro. Handig, draadloos op accu's en mooi klein. Trilt ook zodat je hem ook kan gebruiken tijdens momenten waarin je ff niks wilt horen. Er zijn natuurlijk enorm veel babyfoons te koop. Zaken waar je op kan letten zijn DECT (iedereen kan meeluisteren of niet), bereik, aanwezigheid video, aanwezigheid sterrenprojectie, aanwezigheid liedjes en temperatuur meten. Wij hebben goede ervaringen met die sterrenprojectie en deuntjes. De baby sliep er prima op. De peuter trouwens ook. Philips heeft een aantal fraaie exemplaren en heel vaak actieprijzen, o.a met de rentenpunten van de ING.

## Wat moet ik hebben? (dagelijks)

|Wat|Noodzakelijk?|Suggesties|
|---|-------------|----------|
|Luiers|Ja|Als je bij de grens woont: ga even langs de DM in Duitsland. Billig en prima.|
|Billendoeksjes|Ja|Huggies van de Bol|
|Melk|Ja|Zonder melk, gaat de baby niet lekker. Kruidvat melk is prima en de helft zo goedkoop als Nutrilon|
|Sudocreme|Ja|Poep en plas de hele dag op je billen. Dat gaat niet lekker samen. Die billen worden rood en doen dus pijn. Smeren smeren smeren. Niet te dik, dan werkt het niet goed. Eventueel goed te combineren met Talkpoeder trouwens. (eerst talkpoeder, dan sudocreme)|
|Talkpoeder|Ja|Zie boven|
|Vitamine D|Ja|Vitaminde D is vitamine D. Koop dus gewoon de mega cheapo van de kruidvat|

## Baby-huilt-stappenplan

Je baby huilt. Dat doen ze. Uiteindelijk is het bijna altijd 1 van onderstaande zaken. Houd hoop en loop het lijstje gewoon af. Lukt het niet, begin dan weer bij 1. Misschien is dat het inmiddels nu toch. En bedenk, geen van onderstaande punten blijft werken. Zodra je denkt dat je het hebt, veranderd de baby en vind hij het tegenovergestelde prettig.

Slechts in uitzondelijke gevallen is het geen onderstaande punten gaat het gewoon niet lukken. Zet een kopje thee en stel je in op lange, lange uren. Uiteindelijke huilen ze zich wel in slaap. Accepteer en onthoud, alles in een fase en alles heeft een einde een worst zelfs twee. Tot slot kan het ook nog echt de spuigaten uitlopen. Dat je het na weken niet meer weet waar je het moet zoeken. Ga dan op zoek naar professionele hulp.

### Vaak voorkomend

|Wat|Uitleg|
|---|------|
|Eten|Meestal ergens tussen de 2,5 en 3 uur. Maar soms ook om de 2 uur, of nog minder. Maakt niet uit. Bij huilen is het meestal voeden. Wees niet bang dat ze te veel krijgen totdat het consultatiebureau daar over zeurt. Ze worden niet zo snel te dik (dat komt nog)|
|De luier| Een vieze luier is niet fijn. Verschonen die hap!|
|Krampjes| Ja krampjes. Dat is irritant. Weinig aan te doen als het eenmaal zo ver is. Probeer wat houdingen af, op de buik liggend op de onderarm werkt soms. Beetje wiegen en doen is het advies. Voorkomen is beter dan genezen dus als het nou vaak voorkomt, ga dan op zoek naar een oplossing in andere flessen (of speenmaat), andere voeding of andere omgeving (rustiger of juist drukker)|
|Boertjes|Burp. Boertjes zitten klem en dat vinden ze niet fijn. |
|Wiegen| Zo oud als de weg naar Rome, maar in slaap wiegen is een klassieke truc! Niet alle babies houder er echter van|
|Op schoot zitten| Beetje rechtop rustig zitten is ook heel relaxt! Soms vallen ze dan vanzelf in slaap|
|Met rust laten| Duurde even voordat de redactie dit door had, maar de baby kan ook huilen omdat hij er helemaal klaar mee is en met rust gelaten wil worden. Leg hem gewoon neer in zijn bed en blijf van hem af. Wordt hij soms vanzelf rustig en gaat gewoon slapen. Heb je voor jan lul uren zitten wiegen.|

### Minder voorkomend

|Wat|Uitleg|
|---|------|
|Licht/donker| Sommige babies zijn gevoelig voor omgeving. Te licht of juist te donker. Speel hier mee en denk bijvoorbeeld aan een babyfoon met sterrenprojectie, nachtlampje, Lamp in de gang, gordijn open of dicht, juist heel donker maken, etc|
|Geluid en muziek| Ook geluid is belangrijk. Sommige babies gaan heel goed op rumoer, andere willen juist absolute rust en stilte.  Wij hebben goede ervaringen met brown noise/white noise op Spotify. Maar ook daar kan hij opeens klaar mee zijn. Ook mogelijk effectief is lichte pianomuziek, bijvoorbeeld de playlist baby sleep op Spotify. Sommige babyfoons spelen ook rustige deuntjes die goed kunnen werken.
|Aanwezigheid ouder|Soms wil de baby dat je er bij blijft, soms moet je oprotten. Speel daarmee. |

## Vakantie

Ga je op vakantie met je kind? Je moet erg veel zooi mee nemen, maar wat precies? Check daarvoor onze speciale [inpaklijst](/docs/inpaklijst/inpaklijst-kinderen.html)
